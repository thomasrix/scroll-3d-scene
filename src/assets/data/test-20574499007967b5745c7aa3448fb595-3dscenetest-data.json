{"filename":"test-20574499007967b5745c7aa3448fb595-3dscenetest-data.json","title":"3D scene test","sheetTitle":"data","updated":"2020-11-12T14:21:23.098Z","data":[{"type":"intro","text":"3D scene test","bg":"","image":"","video":""},{"type":"basic-text","text":"Når Camille løfter blikket, er der fuldkommen mørkt. Intet lys trænger ind. Ikke en eneste stjerne på himlen, ikke en eneste af butiksfacaderne, hun bevæger sig forbi, kan hun se. Eller veninderne fra efterskolen, der går ved siden af hende.\n\nDet er, som om Camille har fået limet et par helt enormt mørke solbriller fast på ansigtet, som er fuldkommen umulige at få af.\n\nDet er derfor, hun holder så godt fast i hænderne på de piger, der går på hver side af hende. Så de kan være hendes øjne i den mørke november-eftermiddag og føre hende sikkert gennem gaden.\n\nMen pigerne glemmer Camille. Eller de glemmer at lægge mærke til lygtepælen foran dem. Et eller andet sker der i hvert fald, for pludselig siger det bang, og Camille kan mærke et dirrende stød gå igennem sin krop. Hun bliver stående et øjeblik i mørket foran lygtepælen, hun er braget ind i. Så løfter hun tungen op til fortænderne og mærker stumperne falde ud.","bg":"","image":"","video":""},{"type":"basic-text","text":"[ scene ]","bg":"","image":"","video":""},{"type":"basic-text","text":"Camille Christensen er 16 år gammel og ved at blive blind. Det er ikke noget nyt, det har hun været det meste af livet. Camille er født med en sjælden øjensygdom, og når hun bliver omkring 30 år, vil den sidste rest af hendes syn være væk. Det er sådan, det vil gå, hvis hun ikke bliver behandlet i hvert fald. For der findes et lægemiddel, der vil kunne hjælpe hende.\n\nEn enkelt indsprøjtning i hvert øje har vist sig at kunne stoppe synstabet og fjerne de mørke solbriller, det har endda forbedret synet for en stor del af de patienter, som allerede har fået indsprøjtningerne. Der er bare et problem. Pengene. De to indsprøjtninger koster over fem millioner kroner. Og hvor meget må en enkelt pige egentlig koste samfundet?","bg":"","image":"","video":""}]}